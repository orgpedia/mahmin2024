# Page 1
नागपूर हज हाऊसच्या दुरुस्ती व
सौंदर्यीकरणाच्या कामांना निधी
वितरित करणेबाबत.
महाराष्ट्र शासन
अल्पसंख्याक विकास विभाग
शासन निर्णय क्रमांक- हज-२०२४/प्र.क्र.८७/का-५
मादाम कामा रोड, हुतात्मा राजगुरु चौक,
मंत्रालय, मुंबई-४०० ०३२.
दिनांक:- १७ फेब्रुवारी, २०२६
संदर्भ:-
१.अल्पसंख्याक विकास विभाग शासन निर्णय समक्रमांक दि.१४.०२.२०२५
२.वित्त विभाग, शासन परिपत्रक, क्र. अर्थसं-२०२५/प्र.क्र.४४/अर्थ-३, दि.०७.०४.२०२५.
प्रस्तावना:-
महाराष्ट्र राज्यातून हज यात्रेसाठी नागपूर गंतव्यस्थानातून प्रस्थान करणा-या यात्रेकरुंकरिता
नागपूर येथे हज हाउस बांधण्यात आले आहे. सदर हज हाऊस हे सन २०१२ पासून कार्यरत आहे. सदर
गंतव्यस्थानातून दरवर्षी १००० ते १५०० यात्रेकरू हज यात्रेसाठी प्रस्थान करतात. सदर यात्रेकरुंच्या
तात्पुरत्या वास्तव्याची सोय तसेच त्यांची हज प्रशिक्षणे इत्यादी बाबींकरिता नागपूर हज हाऊस
इमारतीचा वापर करण्यात येतो. त्यासाठी नागपूर हज हाऊसच्या इमारतीची डागडुजी व दुरुस्ती तसेच
इमारतीसमोरील जागेचे पाकिंग तसेच अन्य वापराच्या दृष्ट्टीने सौदर्याकरण या कामांच्या
अंदाजपत्रकास संदर्भ क्र. १ येथील शासन निर्णयान्वये प्रशासकीय मान्यता देण्यात आली आहे. सदर
कामाची निविदा प्रक्रिया करणेकरीता एकूण मूल्याच्या १० टक्के म्हणजेच रु.१.२० कोटी इतका निधी
कार्यकारी अभियंता, नागपूर यांना उपलब्ध करुन देण्यास उक्त शासन निर्णयान्वये मान्यता देण्यात
आली आहे. सदर कामाची निविदा प्रक्रिया करणेकरीता वित्त विभागाच्या संदर्भ क्र. २ येथील
परिपत्रकास अनुसरुन निधी वितरीत करण्याची बाब शासनाच्या विचाराधीन होती.
शासन निर्णय:-
वित्त विभागाच्या संदर्भ क्र. २ येथील शासन परिपत्रकास अनुसरुन सन २०२५-२६ या आर्थिक
वर्षाकरिता असलेल्या वित्तीय बंधनाच्या मर्यादेस अनुसरुन हाऊसच्या दुरुस्ती व सौंदर्याकरणाच्या
कामांची निविदा प्रक्रिया करणेकरीता रु.१.२० कोटी (अक्षरी रुपये एक कोटी वीस लाख फक्त) इतकी
तरतूद खालीलप्रमाणे वितरीत करण्यास शासन मान्यता देण्यात येत आहे.:-
(रुपये कोटी)
-------------------------------------------------------------------------------------------------------------
| कामाचे नाव | प्रशासकीय मान्यता | वितरीत निधी |
| नागपूर हज हाऊसचे दुरुस्ती व सौंदर्यीकरण (२२३५ ए २७६), कार्यक्रम "३१ सहायक अनुदाने (वेतनेत्तर)" | १२.०२५१ | १.२० |
-------------------------------------------------------------------------------------------------------------
# Page 2
२. सदर तरतूद जिल्हाधिकारी, नागपूर यांचेकडे सुपूर्द करण्यात येत असून याकरीता
जिल्हाधिकारी, नागपूर हे नियंत्रक अधिकारी आणि त्यांनी प्राधिकृत केलेले दुय्यम अधिकारी -आहरण
व संवितरण अधिकारी म्हणून काम पाहतील.
३. शासनाने यासंदर्भात वेळोवेळी निर्गमित केलेल्या शासन निर्णय / कार्यालयीन आदेश / वित्तीय
नियमावली / कार्यालयीन आदेश/सार्वजनिक बांधकाम विभागाची कार्य नियमावली / भारताचे नियंत्रक
व महालेखापरिक्षक यांचे निरिक्षण अहवाल / वित्तीय कार्यपध्दती यांचा अवलंब करावा. सदर रक्कम
चालू आर्थिक वर्षात उपयोगात आणणे आवश्यक राहील. सदर निधी कोणत्याही संस्थेत ठेव स्वरुपात
जमा करता येणार नाही.
४. सदर अनुदान ज्या प्रयोजनासाठी मंजूर करण्यात आले आहे त्याच प्रयोजनासाठी खर्च करण्यात
यावे व केलेल्या खर्चाचा तपशील व उपयोगिता प्रमाणपत्र (Utilization Certificate) सार्वजनिक
बांधकाम विभाग, नागपूर यांनी विहित मुदतीत शासनास व महालेखापाल कार्यालयास सादर करावे.
५. यावर होणारा खर्च "मागणी क्र. झेड ई-१, २२३५, सामाजिक सुरक्षा व कल्याण, ०२ समाज
कल्याण, २००, इतर कार्यक्रम, (०१) (१९) हज समितीला सहायक अनुदान (कार्यक्रम) ३१, सहायक
अनुदाने (वेतनेतर) (२२३५ ए २७६) या लेखाशीर्षाखाली सन २०२५-२६ या आर्थिक वर्षात अर्थसंकल्पीत
करण्यात आलेल्या तरतूदीतून भागविण्यात यावा.
६. सदरचा शासन निर्णय प्रशासकीय विभागांना संदर्भ क्र.२ अन्वये प्राप्त झालेल्या अधिकारांतर्गत
नियोजन विभाग, अनौपचारीक संदर्भ क्र.४१९/१४७१, दि.७ जुलै, २०२५ आणि वित्त विभाग,
अनौपचारीक संदर्भ क्र. २७८/२०२५/व्यय-१, दि.२८ जुलै, २०२५ अन्वये प्राप्त सहमतीनुसार निर्गमित
करण्यात येत आहे.
७. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3